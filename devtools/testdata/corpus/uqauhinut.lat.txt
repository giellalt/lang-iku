Uqauhinut Kamisinaup Havaariyai

Uqauhiit Kamisina havaariyaa munarinirmik, ikayuqtuiniq atuqtauqublugit Nunavut uqauhiit. Tahamna mikhaanut hapkuat hulidjutauniaqtut:
Ihivriuqtiunirmut Ihuigiyauyunik: Uqauhinut Kamisina ilituripkaqtitauvaktuq, ihivriuqhivaktuq, tuhaqtitivakturlu ihuigiyauyunik Inungnit ihuinaaqtuqaraangat uqauhiit mikhaanut maligaitigut Uqauhiit Maligainut. Taiyauhimagaluaqhuni Nunavut Maligaliuqtiinit, Havaanga gavamanut atangittuq.
Munaqhiniq: Kamisina havaktiillu munaqhivaktut Nunavut Gavamaanik havaariyamingniglu Uqauhiit mikhaanut ilitariyauhimayut uqauhinut ikayuutikhat pivaliapkariaqaqtamingnik maligaliuqhimayamingnut tahapkunani tuhangnaarutini: Uqauhiit Ilitariyauhimayut Nunavut Iluani Maligait, Kingaungmi Hivunikhaliurutainni (Pinasuaqtavut), Nunavut Angirutiini, talvanilu Kanadami Charter of Rights and Freedoms-ni.
Ikayuqtuinirmut Havaanga Uqauhinut Kamisinaup: Uqauhinut Kamisinaup havagvia havaariyaa Nunavut iluani uqauhiitigut mikhaanut talvatuaq. Nunallaani uqauhitigut havaqatigiigahuaqhuni pivaktuq Nunavut maligaitigut naunaipkainahuaqhuni ikayuqtauqataqhunilu ilitturiyumayaminik, naunaiyaibluni, maligakhaliuqhunilu , Maligaliuqtinik ikayuqtuiblunilu, Gavamaniglu hivumuurutikhainnik havaarihimaaqhuttik.
Uqauhitigut Tuhaqtitiniq: Uqauhinut Kamisina akhuungnaqtumik havaaqaqtuq qulvahiktitinahuaqhuni uqauhiinik Nunavut iluani Nunavunmiutait atuqpalliaqublugit Inuit uqauhiit. Taamna Uqauhiit Kamisinaat nipiuvaktuq Nunavunmiunut ihuigiyauyunut ihuaqhainahuaqhuni gavamagiyauyumut munaqhibluni nunavunmiutallu tuhaqtivakhugit. Tuhaqtitigiaqaqturlu uqauhiit mikhaanut gavamanit.
Tuhaqtitiniq: Uqauhinut Kamisina ukiuq tamaat tuhaqtitivaktuq Maligaliuqtinut, hvunikhamik ihumaliurutauyukhanik ikayuutikhanik uqauhiit mikhaanut atuqtauvaktukhanik Nunavut iluani uqauhiit mikhaanut.
Havaariyuitait Kamisinaup

Kamisinaup havagvia tunihiqatayuittuq kiinauyakhanik uqauhinut pivalliapkaidjutikhainnik. 

Kamisinaup havagvia numiktitirinirmik uqauhinik havaringnitaat. Tahapkuat Nunavut Gavamaat tahamna havaariyaat Numiktitirivianni CLEY-kutigut (Pitquhiliriyiit, Uqauhiliriyiit, Inutquaniglu Inulramiliriyiillu Pivalliayuni).